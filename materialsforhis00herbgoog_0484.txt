ΔΛ). 1171.] amsa-orm. · 459

tionis debitae infunderem usque ad cordis tui contri-
tionem3 et hoc est agere misericordem in hoc genere
fuisse crudelem. Dum vos alloquimur, fili excelse,
blandiri vobis nec volentes nec debenteS, indignationem
forte tuam adversus nos concitabimus3 nihil vereor,
nec facio animam meam pretiosiorem quam me.
Melius est mihi, cum illa a duobus senibus inveteratis
dierum malorum accusata, incidere in manus hominum
absque opere male, cum obtruncato domiuo Cantua-
riensi, quam in manus Dei viventis, quod horrendum
credebat gentium doctor. Pereant per me licet bona
nostra temporalia, modo non amittat aeterna anima
tua, pro qua Christus mortuus est, justus pro injustis.
Longius progredi et diutius tecum versari duo mihi
prohibent, silentium imponendo. Primo, majestas tua
supra vires exsecrandis compedita et 'nimis involuta
negotiis, quam innocente fuso sanguine lethaliter doleo
sauciatam. Secundo, contagiosum hocce vulnus excom-
municationis in anima tua inflictum prohibet me
tecum agere, ne tam perniciosa labe inficiatur anima
mea quondam tua, nisi usquam resipiscas; quoniam
sanctiore titulo prohibet Paulus scribens Corinthiis
non commisceri nec cibum sumere cum avaris aut
rapacibus. Sed et discipulus quem diligebat J esus,
commendans electae dominae et natis ejus caritatem,
“ Si quis venit ad vos, et hanc caritatis doctrinam
“ non affert, nolite recipere in domum, nec Ave ei
“ dixeritis3 qui enim dicit illi Ave, communicat operi-
“ bus ejus malignis.” Tu autem, qui nosti quod opor-
tet nos mutuam vicem reddere parentibus animarum
nostrarum, intelligis nos tecum non amplius debere
communicare, nisi prius deposueris sordes animae tuae.
Erat J erosolymis probatica piscina, ubi, mota aqua,
qui prius descendebat in eam sanabatur. Sunt et
Romae natatoria Siloe, quod interpretatur missus, seu
ammom, quoniam ibi apostolica sedes, quae pecca-
tores excipit ad poenitentiam. Vade itaque ad haec

