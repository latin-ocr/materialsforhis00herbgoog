138 ' Ems‘roLAE. [ab. 1169.

nobis (ut coexsulantium vota dictionis pluralitate con-
cipiam) gaudium est et exsultatio cum ecelesiae co·
lumnas adversus impetus malignantium, qui nos in
aliud evangelium transferre moliuntur, videmus immo-
biles, ut fidei sinceritatem gratiae et potentatui1 praefe-
rant, et traditiones hominum divinae legi subjiciendas
patenter et potenter evincant. Resistentibus enim
facillime cedunt, qui fugientes instantissime perse-
quuntur; et, tanquam praevisi lupi, nullam appropin-
quantibus adferunt laesionem, si fraus eorum reveletur
a fidelibus, et arguatur a lumine. Quid enim dedit
ab· initio cornua peccatori, nisi quod omnes 2 in fugam
versi disparuerunt a facie tribulantis, et ecclesiam
laborantem contra ea quae, sub praetextu juris invete-
rati, et antiquarum vel antiquandarum consuetudinum,
praesumpta sunt, non erat qui adjuvaret? Sed pro
certo qui tunc prae caeteris placere hominibus, immo
furentibuS, affectabant, confusi sunt, comprehensi in
operibus manuum suarum3 et, divina praeeunte et
adjuvante clementia, amplius confundentur, quoniam
Deua dum taliter in specie religionis versati fuerint,
spernit illos, Salus autem electorum videtur stare
prae foribuS, et, Deo propitio, gloriam eorum cito con-
templabuntur oculi vestri, et aliorum qui decreverunt

The bnshop Deo potius quam hominibus obedire. Unde domino

of wi m-
chester.

meo episcopo Wintoniensi, quanta possum mentis
alacritate, congratulor, qui, conventus a judicibus et
senioribus terrae, Christo dignum responsum dedit, et
rescriptum emisit congruum aetati, professioni, honori,
et generi, et quod ad virtutem poterat, sicut et fecisse
creditur, compresbyteros animare. Nam et illi tendi·
culas insidiantium laudabiliter eluserunt, alia vice, si
conventi fuerint, locuturi verbum fidei et veritatis
eum fiducia3 plane docentes quod dominus rex, hacte-

¹ potentatui, O, Z; potestatui, ² Ιιοηιίπέε, Ο.
L.

 

