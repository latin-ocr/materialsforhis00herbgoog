Aa). 1171.] EPIsroLAE. 495

Siquidem virtus ejus praecipue, nobis nimirum et
aliis adnitentibus, eum in fide et obedientia ecclesiae
confirmavit, seque Romano pontifici pariturum super
eo casu quem audistis, quantum dictaverit ratio vel
laxaverit misericordia, coram multis ecclesiasticis
saecularibusque personis, publice in manu Rothoma-
gensis archiepiscopi, fide corporaliter interveniente,
firmavit. Porro ipse ad visitandam Romanam eccle-
siam plurimo jamdudum desiderio tractus est, ut ope
et consilio vestro motum maj estatis apostolicae, siquem .
adversus eum de falsa suggestione contraxit, revocaret
in gratiam, ipsique et vobis in omnibus sinceritatem
conscientiae suae certissimis indiciis approbaret· Ac-
cingebatur jam cum a rege ipso et nuntiis ejus, qui
noviter a vobis reversi sunt, terribile percepit indi-
cium, imperatorem scilicet ipsum singulariter excepisse,
cum aliis interventu regis securitatem transitus in·-
dulgeret, quia scilicet praesumpserat in personam ejus
anathematis intorquere sententiam, et nomen ejus in
omnibus quos frequenter celebraverat conventibus
ecclesiasticis infamare.

Providete itaque amico vestr0, ne illum ad partes
illas aliqua necessitatis instantia trahi, neque caput
ejus tot tantisque periculis permittatis exponi. Ad
haec bonum est ecclesiae Dei viros fideles juxta infi-
deles aliquando commorari, ut ipsorum virtute et
prudentia malitia reprimi possit, et inconstantia con-
tineri. Profecto apud nos praevaluisse credebatur
iniquitas, nisi sacerdotum industria restitisset, per quos
repressa viriliter intemperantia conquievit ¹3 et ad uni-
tatem, quos velut in fugam terror ecclesiasticae potes-
tatis impulerat sunt reversi. Nondum tamen navim
nostram portum perfectae securitatis credimus obtinere,
-quin adhuc et anchora possit de percepta statione
convelli, et navis ipsa rursus ad procellas pristinas

 

...---- - ——-. ...φῇ-ω... ----————

 

 

¹ conquievit, J 3 requiebit, L; quievit, Β.

