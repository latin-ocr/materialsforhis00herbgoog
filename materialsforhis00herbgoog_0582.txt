Aa). 1173] susi-om. 55⁷

ne pax ecclesiae turbaretur, nec quam desiderabatis
electio ulterius differretur, etsi cum multa ira et
indignatione omnium tandem tamen obtinui, ut, si
monachi Cantuarienses in electionis pronuntiatione
episcopis regni vestri, vel modicam, exhibere voluissent
reverentiam, in ipsum acquiescerent, et, ne vester
adversus eos turbaretur animus, rem hoc fine termi-
nari ¹ permitterent. Verum hi sibi omnia usurpantes,
et episcopos omnes a consilio, et electione, et electio-
nis pronuntiatione severius excludentes, quod cum

’ aliquantula modestia agentes tunc obtinere potuerunt,

nimia utentes obstinatia ulterius differri compule-
runt. Qua in re, si placet, honori vestro consulite,
diligenter attendentes quid vobis magis expediat, an
monachis totum ascribere, qui vobis nec hominio
tenentur affectu nec fidelitate, aut in eligenda max-
ima persona regni vestri, reverentiam aliquam episcopis
attribuere, qui vobis aut hominio aut fidelitate
obligati, honorem vestrum in Deo conservare duplici
necessitate tenentur obnoxii. Bonum est itaque si
placet, ut rigorem monachorum, ·quem tot[um] ² de
humilitate vestra concipiunt, ea qua scitis modestia
et sapientia temperetis, et ad aliquam, si placet, regni
vestri personam ipsorum consilium revocetis, et salvo
jure utriusque partis, in posterum de prima voce in
electione habenda, cum de eo agi fuerit opportunum,
electionem ipsam per priorem et aliquem episcoporum
simul, aut alio quocumque modo quod' Deus vobis
et consilio vestro revelaverit, pronuntiari faciatis;
ut per sapientiam vestram pacificato statu eeclesiae,
nebulam quae ex dissensione hac regno vestro adhuc
impendet, gratiam praestante Domino, prorsus evacue-
tis.

¹ terminare, G. (The last letter seems to have been cut short in
is cut off by the binder of the MS.) binding.)
² quoe tot, G. (The last word

